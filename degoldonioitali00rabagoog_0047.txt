32 DE GOLDONIO lTALICAE SCAENAE CORRECTORE

batur Goldonius «dementem» esse, qui eam italicorum versuum
mutationem reperisset, narrat¹ se, jocandi gratia, quinquaginta
annis post Martellii mortem, tales versus in integrum honorem

restituere tentavisse. Quod ad exemplumTerentt'i, Molicrique sui
versus composuitsquam posteriorem fabulam Maffaeio dedicans,

declarat se metro solutam primum inchoatam sic scribere decre-
visse, ut, quantum res pateretur, argumentum gallicum gallico
more tractaret. Martellianomm autem numerorum vitia pro
viribus conigere se conatum affirmat, ut eos naturae propiores
redderet, vitatis verborum invensionibus, constructionibus impli-
catis, periodisque longius productis, quibus rebus simul et qui
audiunt et qui dicunt, fatigantur.

Carolus Gozzius barettiusque furiose in Martellium invehe-
bantur, quorum posterior nunquam nisi contemptim novorum
versuum mentionem faciebat et, ut videtur, si minus Martellio
Goldonius indulsisset, non tam aspere ab ambobus fuisset laces-
situs. Raro tamen versibus utebatur noster, cui valide erat insita
opini0, solutam orationem plerumque comoediae melius conve-
nire ²3 de quo in fabula, cui Theatrum comicum titulus, sine am·
bagibus sententiam explicat, cum Laelius Horatio veterum Italiae
comicorum poetarum ³¹ exemplum opponit:

- a Antiquos vereor, respondet Horatius, sed non idcirco
me persuasum habea. Veritati enim proximam decet esse comoe-
diam, et non verisimile est versibus colloqui personas. Objicies
quidem ita dissimulari comicos versus, ut numero solutos credas.
Cur igitur non sine numero scribis? a

1, Mimoires, t. Ι, p. 127.

2.v Idem sentiebat cardinalis Bibbiena, qui, in Caloudrae prologo, hanc fabu-
lam indicat metro solutam scriptam esse, quod sic homines, non versibus,
colloquuntur. Antiqua sane disceptatio, in qua unusquisque ingemo suo magis

favet, quam rem ipsam curat, Vide quid Fenelo de Moliero dixerit (Lettred
l'Acaddmie sranraise, VIl).

3. Ariostus versibus comoedias suas scripsit; immo quas primum metro
solutas ediderat, postea in numeros redegit,

 

