34 DE GOLDONIO ITALICAE SCAENAE CORRECTORE

Naturam igitur assidue insectans, his hominibus inimicissimus
erat Goldonius qui, nimiae concinnitatis amatores, Marinum ma-
gistrum profitebantur.

Cum et rerum publicarum et sacrarum libertas periisset, neque

aliquid serii dicendum restaret, cumque Italia servituti et simu-
lationi tam apte sese accommodavisset, ut ne dominos quidem
irridere in mentes veniret, Marini imitatio orta est. sic Hispania
non modo corpora, verum et animos, vinculis ita artius con-
strictis, tegere coepit. Nimium autem ab antiquis degeneraverat
Italia quam ut insignes victorum virtutes imitaretur, falsoque
nitore caecata, vitia eorum amabat. His scilicet optime paratam
terram praebebat, in qua morbidi flores praemature se explicave-
runt contagiumque, primum Neapoli ortum, mox peninsulam
totam invasit, ad Galliam ipsam postea redundaturum.

De quo nobis judicare licet si gallicas litteras, Ludovico decimo
tertio regnante, perspicimus, inquibus illum reperias fucatum ,
nitorem, quem Bolaeus Tasso ipsi vitio vertebat: frequentiores
verborum translationes, antitheta haud secus ac tela diutius li-
brata, redundantes descriptiones, veritatis superlationes, vacuas
et exaggerata verborum copia male vestitas sententias, stilumque
continenter velut scintillas agentem. Quae omnia a marinianum»

genus aptissime significantia, et quasi decocta, in poemate Ado-
nidc¹ invenias, summo falsae artis opere, quod tam multos habuit

imitatores. Tunc apparent haec blandiora amantium vocabula,
quae Molierns Bolaeusque merito irriserunt: catenas, carceres,
tormenta, dominarum crudelitatem, languidula deficientis spiritus

r. Vide de Adonidc et mariniano genere: La franca, l'lispagnc rt l'Italr'r
aa rrvue siecle. Plrilarete Chasles. Lutetiae, 1877.

 

