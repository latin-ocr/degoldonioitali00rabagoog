QUAE SINT PRAECIPUAE GOLDONIANAE PERSONAE. 101

firmam sedem denique ponit, ut ceteri servi eum solum dominum
agnoscant‚'nec jam veri patroni jussa exsequi velint.

Plerumque Arlecchinus extemporalis comoediae morem exactius
sequitur, in qua deridendus semper servus erat; Brighella autem
et seriis fabulis admiscetur. Tunc probus fit atque aestimatione di-
gnus, simul ceterum et saepius taedium afferens. Tunc partes sus·
tinet vetuli procuratoris, canitie uenerandi, qui nascentem erum

vidit eumque, patris instar, amat, duna gentis antiquitatem etiam

reveretur. Hoc enim aetatis affectatam mollitiem arguit, qua et
personae a majoribus validissima nota signatae mutabantur. Sed
antiqua vestigia nonnunquam apparent priscamque prodit Bri-
ghella originem, etiam cum 'flebilis cujusdam fabulae praecipuas
partes agit. Non enim tot saecula aliquis nebulonis modo se gessit,
quin veteris habitus quid ei superfuerit3 re quidem vera sub ho-
nesta optimi civis veste, qui nunc existimatione integra fruitur,
pendet etiam bracteatus pannus, servitutis indicium, quam dum
’ ferre cogebantur, sortem suam jocis ulciscebantur mordacibus.

 

