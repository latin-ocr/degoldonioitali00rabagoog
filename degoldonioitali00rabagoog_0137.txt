122 DE GOLDONIO ITALICAE SCAENAE CORRECTQREa

tatem allegans, negat se sine dote uxorem ducturum, respondet
pater his verbis, quae tali venientia ab ore risum movent: r Num
ipse avarus es? u Quo audito, Florindus, Laelii amicus, ab
eo optatum matrimonium abdicandum intelligens, se indotatam
virginem sumpturum proponit, pactaque nuptialia chartae frag·⁵
’ mento inscribuntur, quod prius recollectum avarus servandum
in occasionem curavit. Immo Florindus se ante nuptias pecu-

niam uxori daturum promittit, sed, cum ea pecunia tantum

solvenda sitsi uxor moriatur, aut repudietur, rem incertam ut
caveat, petit pater ut a genero sustentetur filiaeque parapherna
vestibus emendis constituantur. lpse pannum se venditurum
spondet, quem incidet Corallina ancilla, speratque Octavius
tantam telam reliquam fore qua ipsi aliquot subuculae efficiantur.
Capsulam etiam haber, in qua recondita est pecunia, quam se·
creto contemplatur et quae, positis in faenore nummis, in dies
crescit. Furto ea subripitur, quod idem lit in Aulularia etin
Molieri Avaro, sed quantumvis, audita fraude, motus sit Octa-
vius, antequam furem insecuturus abeat, curat tamen ut exstin-
guatur lumen quoddam, quod inutiliter consumitur.

Facile agnosci potest quam similis haec fabula Molieri Avaro
sit, sedin eo maxime Goldonius culpandus mihi videtur, quod
Octavius adventicia tantum persona est, ob hanc unam causam
admissa ut, quantum amet verus amicus amicum, appareat. Nam,
cum Rosauram pauperrimam esse existimat Florindus, amorem
fateri non dubitat ; cum autem certior fit ejus patrem, capsula

recuperata,esse divitem, eam Laelio uxorem cedit idem, ne ami· ,

cus occasionem rei familiaris locupleti matrimonio restituendae
omittat· Sed altero tantum de latere ostendi personam, qualis
avarus est, non decet; convenit immo in eo integram insistere
fabulam, tanta est illa cupido, in qua totus uersatus animus '
omnem, ut ait M.Tu11ius, humanitatem exuit. Harpago nec
· jam pater est, nec etiam amat, cum in dubio pecunia ponitur;
ea tantum conditione spectatores detineri possunt.

 

