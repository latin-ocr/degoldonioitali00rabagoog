QUAE SINT PRAECIPUAE GOLDONIANAE PERSONAE. 95

vetula Gandolpha, animadvertitur, quae aequalem suum Pancra-
tium amantem habet, quanquam ambo centum et quinquaginta
annos additos numerant. Tricesimum jam annum et ultra inter
sese amant, et licet illis cani sint capilli, quamvis epiphora rheu·
matismoque laborent, juvenile utrique semper pectus, neque
etiam zelotypia carens3 dumque alter alteri optimas ad valendum
pillulas commendat, interdum praeteritorum amorum memoriam
revocant ‚eosque renovare etiam tentant. Vetustiorem quidem
sibi Pancratium existimat Gandolpha atque, ut annorum summa
minuatur, non illi conjux displiceat adulescens quidam, quive·
tulam fovet, cum ultimum assem aleis perdidit.

. Omnibus vero mulieribus populares suas, quae Venetias cole·
bant, anteponebat Goldonius easque saepissime magnis laudibus
extulit. Quarum gratiam, mentis acumen, placendi cupidinem,
hilarem facilemque animum praedicat, quas dotes, veneta dialecto
utens, verbo : <‹ morbinoso a designat. Earum autem et pudici-
tiam laudat, nam caste liberaliterque se oblectant, cum larvis
festisque diebus multum liceat, ac, si de peregrinis rident ¹, id est
de Italis, quiin venetis provinciis nati non sunt, tantus est joco·
rum lepos, tam dulciloquus sermo, qui virorum in ore interdum

puerilis ac ridiculus videtur, ut severissimi censores veniam illis

negare non possint. Ipse enim poeta fatetur se hoc modo callide
a spectatoribus cavisse, nam mulieribus blandiendo, ut ait, et
viris placetur ².

DE trram.

Exceptio tamen notanda quod ad mimas pertinet, de quibus
Goldonio multum querendum erat, nam quae populo maxime
placebant eum praesertim libidine frequentissime fatigabant. Una³

--——-

1. Le marbinose.
2. Me'moires, t. ll, p. 32¹·
3. Mme Medebac. Vid. Mlmoires, t. Il, p. 79.

 

